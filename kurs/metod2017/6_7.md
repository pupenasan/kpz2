| [<- зміст](README.md) | [на основну сторінку курсу](../../README.md) |
| --------------------- | -------------------------------------------- |
| [<- розділ 5](5.md)   | [додаток ->](Ann.md)                         |

# 6. Порядок захисту курсового проекту/роботи

## 6.1. Загальні правила перевірки та допуску проекту/роботи до захисту 

Курсовий проект допускається до перевірки керівником у тому випадку, якщо програма повністю відлагоджена згідно вказаної методики перевірки (див. п.5.8). Керівник проекту проводить перевірку працездатності програми, згідно вказаної в роботі методики. Ним контролюється  також правильність і повнота самої методики перевірки, яка, за необхідності, може бути зміненою. Таким чином, методика і програма може бути відправлена на подальше доопрацювання. 

Імітаційна модель об’єкту значно полегшує кінцеву наладку і попередній захист. Використання імітаційної моделі підвищує шанси студента на високу оцінку. 

Після перевірки працездатності програми, керівник контролює правильність виконаних розділів в пояснювальній записці. Якщо на думку керівника робота вважається виконаною, він ставить рекомендовану оцінку і допускає її до захисту комісії. 

## 6.2. Захист проекту 

 Комісія може перевірити виконання програми повторно, або дати додаткове невелике завдання в межах проекту. Захист відбувається по всім розділам проекту. 

Приклади питань до захисту:

1. Наведіть перелік автоматизованих функцій та задач, які реалізовані в проекті.
2. Перерахуйте входи/виходи з процесу, їх призначення та тип.
3. Прокоментуйте алгоритми для реалізації задач. 
4. Обґрунтуйте вибір шасі та процесора контролера.
5. Обґрунтуйте вибір модулів вводу/виводу для контролеру.
6. Поясніть схеми підключення датчиків та виконавчих механізмів до модулів вводу/виводу.
7. Розкажіть про функції модуля, живлення, особливості підключення, гальванічну розв'язку каналів, захист каналів в т.ч. від перевантаження.
8. Розкажіть про принципи адресації каналів вводу/виводу вибраного ПЛК.  
9. Поясніть як проводиться апаратна обробка входів/виходів.
10. Покажіть в конфігурації проекту контролера налаштування процесорного модулю та прокоментуйте необхідність таких налаштувань.
11. Покажіть в конфігурації проекту контролера налаштування модулів вводу/виводу та прокоментуйте необхідність таких налаштувань. 
12. Поясніть програмну структуру проекту.
13. Розкажіть про програмні Задачі ПЛК, їх циклічність чи періодичність виконання, обґрунтуйте вибір таких налаштувань. 
14. Покажіть які функції реалізовані для програмної обробки входів/виходів та поясніть їх функціонування. 
15. Поясніть роботу контуру регулювання, особливостей режимів роботи.
16. Перерахуйте функціональні блоки, що були використані в програмі та поясніть їх роботу.
17. Прокоментуйте роботу вказаного фрагменту програми/секції.  

# 7. Рекомендована література та посилання

1. Пупена О.М., Ельперін І.В. Програмування промислових контролерів у середовищі Unity Pro. Навч. посібник., — К.: Видавництво Ліра-К. — 2013. 
2. [Відео: UNITY PRO Operator Screens](https://youtu.be/421b-vTdXTo) 
3. [Відео: ПИ-регулятор PI_B в UNITY PRO. Основы 1-я часть.](https://youtu.be/dKvTvmTyazg) 
4. [Відео: ПИ-регулятор PI_B в UNITY PRO. Основы 2-я часть.](https://youtu.be/fxkWUSo2Ksg) 
5. [Відео: Робота LAG_FILTER](https://youtu.be/1U0j53HQ6GQ)
6. [Експортні файли прикладу, наведеного в даних методичних рекомендація.](https://drive.google.com/file/d/0By_M0uIattNTTEdpSm5LMUpWMTA/view?usp=sharing)
7. [Форум для онлайн-консультацій з курсу](http://asu.in.ua/viewforum.php?f=192) 